---
layout: post
title: "Demokraattinen oikeusvaltio menetetään nopeasti"
date: "2024-04-24 07:30:00 +0300"
---

Uutisissa on viikonlopun aikana ja viikon alettua uutisoitu huolestuttavasta ilmiöstä, kun oikeusministeri Leena Meri on muiden muassa puuttunut tuomioistuinten itsenäisyyttä selvittävän työryhmän työhön.

HS summaa asian hyvin ingressissään: ”Käytännössä oikeusministerin ratkaisu vesittää sen, että tällä hallituskaudella annettaisiin hallituksen esitys oikeuslaitoksen riippumattomuuden vahvistamisesta perustuslaissa.” ([HS 23.4.2024](https://www.hs.fi/lehti/hs-daily/59f8e918-a21e-4bed-90b3-84767eb23b3d): Oikeusministeri Meri puuttui työryhmän työhön)

Merkillepantavaa ja erityisen huolestuttavaa Meren toiminnassa on suunnitelmallisuus. Kuten hän itsekin on väittänyt, tuomioistuintyötä tehneenä varatuomarina hän on tehnyt nämä päätökset tietoisesti, harkiten ja ymmärtäen.

Perussuomalaisten politiikkaan on suhtauduttu huolettomasti peräkamarin poikien uhona ja populismina, mutta Meren ratkaisut muodostavat vaikutelmaa siitä, että kyseessä ei ole vain poleeminen uho, vaan tarkoituksellinen toiminta oikeusvaltion heikentämiseksi.

Perussuomalaisten agendaan johdonmukaisesti Meri on myös lopettanut rasismityöryhmön työn. Tämä toimi vaikuttaa silkalta kaunalta ja kostolta.

Iltalehden mukaan valtakunnansyyttäjä Ari-Pekka Koivisto oli ennen työryhmän työn lopettamista kieltäytynyt Meren vaatimuksesta vaihtaa valtionsyyttäjä Anu Mantila pois ryhmästä. Mantila on syyttänyt muun muassa kansanedustaja Päivi Räsästä (kd) kansanryhmää vastaan kiihottamisesta. (HS 23.4.2024)

Kun hallituksen kovien säästöpäätösten ajamana moni Perussuomalaisten äänestäjä on pettynyt valitsemansa eduskunnan muodostamaan hallitukseen, on oikea aika tehdä tarkempi silmäys siihen, mihin perussuomalainen politiikka on Suomea ajamassa.

Äärioikeistolaisen politiikan suunta johtaa harvainvaltaan ja lopulta tyranniaan. Perussuomalaisesta retoriikasta kuulee jo kauas, että toisin kuin he poleemisesti väittävät, heidän politiikkansa tavoitteena ei ole valtion ja sen kansalaisten tasapuolinen etu kokonaisuutena tarkastellen, vaan tiettyjen jo ennestään etuoikeutettujen ihmisryhmien etuoikeuksien ajaminen.

Demokraattinen oikeusvaltio on työläs saavuttaa, mutta se menetetään nopeasti. Tämä on nähty, kun on seurattu Puolan ja Unkarin luisumista etäämmäs demokratiasta ja oikeusvaltioperiaatteesta. Puolan ja Unkarin demokratiakehityksestä on kirjoittanut mm. Anne Applebaum kirjassaan [Demokration iltahämärä](https://www.siltalapublishing.fi/product/demokratian-iltahamara/). Suosittelen lämpimästi lukemista.

Kuten Juristiliitton Tuula Linna hyvin tyhjentävästi [totesi blogissaan](https://juristiliitto.fi/blogit/tarvitsemme-puolueettoman-selvityksen-poliittisen-vaikuttamisen-rajoista/
): Oikeusvaltio Suomi tarvitsee nyt huomiomme.

